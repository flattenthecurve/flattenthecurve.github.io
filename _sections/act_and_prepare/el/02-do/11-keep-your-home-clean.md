{:.only_toc}
### Στο σπίτι

{:.do.no_toc}
### Διατήρησε το σπίτι σου καθαρό και ανάπτυξε σταθερές ρουτίνες για όταν επιστρέφεις σε αυτό

[Αναλυτικά οι συστάσεις καθαριότητας και απολύμανσης του CDC.](https://www.cdc.gov/coronavirus/2019-ncov/prepare/cleaning-disinfection.html)
[Οι συστάσεις του ΕΟΔΥ για χειρισμό κρουσμάτων και την απολύμανση στο σπίτι.](https://eody.gov.gr/odigies-gia-apomonosi-epafon-sto-spiti/)

Καθάρισε ΚΑΙ απολύμανε ημερησίως τις επιφάνειες που ακουμπάς συχνά. Αυτές περιλαμβάνουν τραπέζια, χερούλια, διακόπτες, πάγκους κουζίνας, γραφεία, τηλέφωνα, πληκτρολόγια, τουαλέτες, βρύσες και νιπτήρες.
Αν οι επιφάνειες είναι βρώμικες, καθάρισε τες με απορρυπαντικό ή σαπούνι και νερό πριν τις απολυμάνεις.

Για την απολύμανση με χλωρίνη φτιάξε διάλυμα οικιακής χλωρίνης 1 προς 50 αν ξεκινάς από διάλυμα περιεκτικότητας 5% για τελική περιεκτικότητα 0.10% με 0.12%.

Αν έχεις τη δυνατότητα, φτιάξε μια ξεχωριστή περιοχή/προθάλαμο για καθαρή είσοδο στο σπίτι σου. Βγάλε παπούτσια και παλτά. Αν δουλεύεις σε περιβάλλον υψηλού κινδύνου όπως νοσοκομείο ή οίκο ευγηρίας, πλύνε τα ρούχα σου αμέσως και στέγνωσε τα σε υψηλή θερμοκρασία ή τουλάχιστον στον ήλιο. Πλύνε τα χέρια σου αμέσως. Απομόνωσε το ταχυδρομείο που λαμβάνεις, τα πακέτα και τυχόν αγορές (συμπεριλαμβανομένου και φαγητού), και άστα απομονωμένα μερικές ώρες τουλάχιστον πριν τα μεταφέρεις στο υπόλοιπο σπίτι. Αν είσαι σε ομάδα ιδιαίτερα υψηλού κινδύνου, αξιολόγησε μήπως μπορείς να απομονώσεις τα υλικά για περισσότερο διάστημα (μερικές μέρες), απόφυγε την κατανάλωση ωμών προϊόντων και απολύμανε ό,τι μπαίνει στο σπίτι σου. Οι τελευταίες [έρευνες](https://www.medrxiv.org/content/10.1101/2020.03.09.20033217v1.full.pdf)
δείχνουν πως ο ιός μπορεί να επιβιώσει μέχρι 4 ώρες σε χάλκινες επιφάνειες, μέχρι 3 μέρες σε πλαστικό και ανοξείδωτο ατσάλι, και μέχρι 24 ώρες σε χαρτόνι.
