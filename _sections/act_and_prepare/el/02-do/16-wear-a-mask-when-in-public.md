{:.do}
### Φόρα μάσκα προσώπου σε δημόσιους χώρους

Σημείωση: Με τον όρο μάσκα προσώπου εννοούμε κάλυμμα προσώπου, ακόμα και φουλάρι ή μπαντάνα.

Αν είναι αναγκαίο να βρεθείς σε δημόσιο χώρο με άλλους ανθρώπους, αγόρασε μια υφασμάτινη μάσκα ή φτιάξε τη δικιά σου όπως έχουν αρχίσει να κάνουν ορισμένοι όμιλοι νοσοκομείων στις ΗΠΑ.

Παλιότερες μελέτες για γρίπη αλλά και πρόσφατες μελέτες για COVID-19 έχουν δείξει οι μάσκες μπορούν να δράσουν προστατευτικά.
Το σωματίδιο του ιού που προκαλεί COVID-19 είναι ίδιου μεγέθους περίπου με της γρίπης στα 125 νανόμετρα, και διεισδύει στο σώμα με τους ίδιους μηχανισμούς.

Από τις 3 Απριλίου, το Κέντρο Ελέγχου και Πρόληψης Νοσημάτων των ΗΠΑ (CDC), "συστήνει υφασμάτινα καλύμματα προσώπου σε δημόσιους χώρους όπου τα μέτρα αποστασιοποίησης είναι δύσκολο να εφαρμοστούν (όπως σε μαγαζιά ή φαρμακεία) **ειδικά** σε περιοχές όπου ήδη υπάρχει σημαντικό ποσοστό διασποράς στην κοινότητα. Ορίστε [το πλήρες άρθρο](https://www.cdc.gov/coronavirus/2019-ncov/prevent-getting-sick/cloth-face-cover.html).

Επιπλέον, στις 3 Απριλίου, ένας από τους κορυφαίους ειδικούς του Παγκόσμιου Οργανισμού Υγείας, ο Mike Ryan, ανέφερε κατά τη διάρκεια της ημερήσιας ενημέρωσης ότι "...η κάλυψη της αναπνευστικής οδού με κάποιου είδους μάσκα ώστε να μειωθεί η πιθανότητα μετάδοσης ασθενειών μέσω του βήχα και του φτερνίσματος, δεν είναι κακή ιδέα...", χωρίς αυτό να γίνει μέρος της επίσημης σύστασης ακόμα. Ολόκληρο το [βίντεο βρίσκεται εδώ](https://youtu.be/eh5hTTRd2Zs?t=3560).

Αρκετοί όμιλοι νοσοκομείων έχουν ζητήσει από τον κόσμο να φτιάξει υφασμάτινες μάσκες με ραπτομηχανές. Μεταξύ τους, το Deaconess Health System στις 20 Μαρτίου ([PDF](https://www.deaconess.com/How-to-make-a-Face-Mask/Documents-Mask/Mask-Information) και [βίντεο](https://youtu.be/9tBg0Os5FWQ)) και η ομάδα υγείας Providence ως μέρος της πρωτοβουλίας "100 εκατομμύρια μάσκες" στις 21 Μαρτίου ([βίντεο](https://vimeo.com/399324367/13cd93f150)).

Από την τρίτη βδομάδα του Μαρτίου, το Βιετνάμ, η Τσεχία και η Σλοβακία υιοθέτησαν πολιτική που συστήνει μάσκες σε δημόσιους χώρους για τους πολίτες τους, κάτι που περιλαμβάνει και χειροποίητες μάσκες. Η Αυστρία επιβάλει στους πελάτες σουπερμάρκετ να φορούν μάσκες προσώπου ενώ κάνουν τα ψώνια τους, σύμφωνα με [άρθρο του Reuters](https://www.reuters.com/article/us-health-coronavirus-austria-masks/austrian-supermarkets-hand-out-face-masks-before-they-become-compulsory-idUSKBN21J5Y9). Η Νότια Αφρική [ενθαρρύνει τις μάσκες προσώπου επίσης](https://www.dailymaverick.co.za/article/2020-04-01-the-great-mask-debate-policy-shifts-towards-masks-in-sa-and-elsewhere/) από την 1η Απριλίου.

Από τις 2 Απριλίου, οι πόλεις της Νέας Υόρκης και του [Λος Άντζελες](https://twitter.com/ABC/status/1245670123823923200) συστήνουν τη χρήση μάσκας προσώπου σε δημόσιους χώρους.
