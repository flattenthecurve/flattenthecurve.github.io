{:.do}
### Μείνε σπίτι

[Από το CDC:](https://www.cdc.gov/coronavirus/2019-ncov/cases-updates/summary.html)

*Οι ΗΠΑ σε εθνικό επίπεδο βρίσκονται στο στάδιο έναρξης του ξεσπάσματος, αλλά οι πολιτείες όπου ήδη γίνεται διασπορά σε κοινότητες βρίσκονται
σε στάδιο επιτάχυνσης. Η διάρκεια και η σοβαρότητα του κάθε σταδίου εξαρτώνται από τα χαρακτηριστικά του ιού και από την ανταπόκριση του δημόσιου συστήματος υγείας.*

Οι ΗΠΑ είναι μια μεγάλη χώρα με 50 πολιτείες, και κάθε μία το χειρίζεται με τον τρόπο της. Επομένως, η εξάπλωση σε κοινότητες θα συμβεί με διαφορετικούς ρυθμούς σε κάθε μέρος. Το καλύτερο που έχεις να κάνεις, αν δε σε υποχρεώνει ο εργοδότης σου, είναι να μείνεις σπίτι σου μέχρι να εξομαλυνθεί αρκετά η καμπύλη εξάπλωσης.

-   Μην πηγαίνεις έξω για φαγητό.
-   Μην πηγαίνεις σινεμά - άκου ραδιόφωνο, δες τηλεόραση, άκου podcasts, κάνε ένα παζλ, παίξε επιτραπέζια παιχνίδια, κάνε το δωμάτιο σου ντισκοτέκ.
-   Μην πηγαίνεις εκκλησία - παρακολούθησε τις τελετές κατ'οίκον μέσω ραδιοφώνου ή υπηρεσιών streaming.
-   Μην πας στη δουλειά σου εκτός αν είναι απαραίτητο, και όταν επιστρέφεις ακολούθησε μια προκαθορισμένη ρουτίνα ώστε να μη φέρεις τον ιό στο σπίτι σου.
-   Μη βγεις για να ψωνίσεις μη απαραίτητα.
-   Αν παραγγείλεις φαγητό απ' έξω, χρησιμοποίησε υπηρεσίες όπου μπορείς να πληρώσεις εκ των προτέρων και ζήτα να αφήσουν το φαγητό στο κατώφλι σου. Παράγγειλε από νωρίς ώστε να μπορέσεις να απομονώσεις το φαγητό για μερικές ώρες, και ξαναζέστανε το αργότερα.
-   Αν βγεις για ψώνια φόρα γάντια και απομόνωσε τα ψώνια σου (και τα γάντια σου!) σε ένα απομακρυσμένο σημείο για μερικές ώρες πριν τα αποσυσκευάσεις.
-   Αν επιτρέπεται βγες για βόλτα, αλλά μη σταματάς και μη σχηματίζεις μεγάλες παρέες. Χαιρέτα τον κόσμο, αλλά στα πεταχτά. Κράτα φυσική απόσταση από τους άλλους.
